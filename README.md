# vilter
Chrome-extensie om specifieke merken te verbergen op Vinted.

## Installatie 

1. [Download deze repository als zip-bestand](https://github.com/laylahoogeveen/vilter/archive/main.zip).
2. Unzip het zip-bestand.
3. Nu heb je een mapje genaamd `vilter-main`. Verplaats deze map naar een handige plek. Je kunt de map niet verwijderen of verplaatsen.
4. Ga naar je Chrome-extensies: typ chrome://extensions/ in de adresbalk en druk op enter.
5. Schakel de ontwikkelaarsmodus in door het toggletje 'Developer mode' rechtsboven in het venster aan te zetten.
6. Voeg de extensie toe aan Chrome. Sleep de map `vilter-main` naar het venster met de Chrome-extensies. Dit kan ook door op "Uitgepakte extensie laden" te klikken en de
7.  `vilter-main` map te selecteren.
8. Chrome zal je vragen om de extensie te bevestigen. Klik op "Toevoegen" om de extensie te installeren.

Zodra de extensie is toegevoegd, zal deze verschijnen in de lijst met geïnstalleerde extensies. Je kunt de extensie nu gebruiken zoals elke andere extensie in Chrome.

## Hoe te gebruiken
- Klik op de extensie. Dit opent een pop-up. In deze pop-up kun je snel merken toevoegen tijdens het browsen. Herlaad dan wel de pagina op Vinted om direct de net toegevoegde merken te verbergen 
<img width="300" alt="image" src="https://github.com/laylahoogeveen/vilter/assets/54817230/68bf0f5d-a57f-4ea8-bffa-62821deae0f5">

- Of klik op 'Lijst weergeven' in de pop-up en ga naar de extensiepagina. Hier kun je makkelijk veel merken in één keer toevoegen of toegevoegde merken verwijderen.

<img width="900" alt="image" src="https://github.com/laylahoogeveen/vilter/assets/54817230/3902b8f5-be87-49e9-b5d7-03015c24e3ac">


### Geavanceerd
- Importeer en exporteer je lijst om hem te gebruiken op andere apparaten of hem te delen met anderen. Bij het exporteren wordt er tekst (JSON) naar je klembord gekopieerd.
Die tekst kun je in het tekstvakje onder "Importeer JSON-lijst" plakken. Hierna klik je op "Lijst inladen". Dit vervangt je huidige lijst door de geïmporteerde lijst.

<img width="300" alt="image" src="https://github.com/laylahoogeveen/vilter/assets/54817230/03f2aae9-51b6-4ae1-90a6-9c28bcdc6b66">


## Het lukt niet. Help!!

**Ik weet niet hoe ik een bestand moet unzippen**
- Windows: rechtermuisknop op het bestand in je File Explorer > 'Extract all'
- MacOS: dubbelklik op het bestand op MacOS.
